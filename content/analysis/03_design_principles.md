---
Title: Design principles
Description: Design principles.
---
Design principles
=======================

Uppgiften gick ut på att välja ut tre personliga webbplatser och sedan analysera de utseendemässigt och se vilka design principer de följer. 

Urval
-----------------------

Jag bestämde mig för att analysera tre för mig okända konstnärers webbsidor. Som kreativa personer borde de ha annorlunda och intressanta sajter tänkte jag. Urvalet gjordes så slumpmässigt som möjligt med söktermer på engelska och långt scrollande ner i resultaten.

Metod
-----------------------

Min metod var helt enkelt att besöka sidorna, se och begrunda. Det med tidigare lästa artiklar, speciellt Design elements and principles på canva.com i åtanke.

Resultat
-----------------------

###brookecormier.com

Första sidan domineras av en bild på den glada konstnären själv sittandes intill ett staffli med tom duk. Detta i kombination med en enfärgad bakgrund ger en fin balans som även accentueras av den centrerade navbaren ovanför.
Målarduken kontrasterar vackert mot bakgrunden och drar sin tomhet till trots till sig fokus. Samtidigt ser jag en slags symmetri med det vita i konstnärens t-shirt. Nedanför bilden finns tre centrerade bild element som länkar vidare.<br>
I undersidorna repeteras samma bakgrundsfärg som på förstasidan vilken ger ett enhetligt intryck. Verken presenteras i en grid av kvadratiska bilder.<br>

Syftet med Brooke Cormiers webbsajt är dubbel får jag säga. Att promota/sälja sina konstverk men även att promota sig själv. När man ser hennes konstverk och signatur ska man verkligen veta vem konstnären är.
Lyckas hon? Ja, det får jag säga då nyfikenheten väcktes att klicka vidare och se vad vad den leende artisten har skapat.

| Skärmdump brookecormier.com |
| ------------ | 
| ![brookecormier.com screen-capture](%base_url%?image/brookecormierdotcom-400h.jpg) |

<br>
<br>
###sophiekahn.net

På första sidan möts man av en stor slideshow med vit header ovan. Slideshowen är för mig inte automatiskt utan kräver musklick för nästföljande bild. Första bilden är en inzoomad vy av ett av Sophie Kahns skulpturer utomhus. Hela bilden har en nyans i grått. Det tillsammans med motivet, En laserinläst kvinna ihopsatt i kantiga lager, ger mig en industrialistisk/futuristisk känsla.<br>
Konstnärens namn i stor svart font kallad aktiv-grotesk tar upp nästan halva headern vilket ger fokus via skala (precis som slideshowen). Kontrasten är kraftig med det svarta mot vit bakgrund.<br> 
Under slideshowen finns en vit footer med copyright, sociala media och newsletter länkar.<br>
Via navbaren kommer man till undersidorna som också har vit bakgrund. Även samma header och footer utnyttjas vilket ger enhetlighet genom repetition.
Skulpturerna presenteras i grid och info sidorna har linjer under rubrik och svart brödtext. Typografiskt skapas enhetlighet då samma font återkommer både i rubriker och brödtext sajten igenom.<br>
Syftet med sajten är givetvis skulpturerna men även konstnären själv. Hennes skapelser passar verkligen in på sajten.

| Skärmdump sophiekahn.net |
| ------------ | 
| ![sophiekahn.net screen-capture](%base_url%?image/sophiekahndotnet-400h.jpg) |

<br>
<br>

###rickkennington.com

På första sidan kontrasterar den fixerade vita headern mot den stora svarta mainen nedanför. Den å sin sida kontrasterar mot och framhäver de färgglada konstverken. Konstverken dominerar första sidan med ett asymmetriskt placerat till vänster, och en stor automatisk slideshow centrerad nedanför.<br>

Undersidorna har samma fixerade header och svart footer, en repetition som harmoniserar. Däremot är mainen iklädd en grå nyans istället för svart.
Konstverken presenteras i grid.<br>
Ja, jag slås av hur man på bara några sekunder gick från ovetandes till mäkta imponerad. Det var verkligen smart av Rick Kennington att direkt överösa besökaren med foton på hans oljemålningar innan man klickar sig bort. Valet av grå bakgrund i undersidorna var bra då svart kan i längden bli överväldigande.

| Skärmdump rickkennington.com |
| ------------ | 
| ![brookecormier.com screen-capture](%base_url%?image/rickkenningtondotcom-400h.jpg) |

<br>
<br>

### Min webbsida

De design principer min webbsajt följde innan detta kursmoment var bland annat linjer, via border, som framhävde header och footer, skala och hierarki i med hjälp av css-grid och repetition med samma färgscheman och logo på alla sidor.<br>
Redan innan detta kursmoment var min sajt klädd i rätt varma färger i alla element. Även mainen bakom brödtexten var det. Personligen uppskattar jag just text mot annat än vitt och svart. Dagens webbsajter domineras av det vilket känns tråkigt.<br>

Analys
-----------------------

De analyserade sajterna har mestadels fokus på konstverken. Speciellt Rick Kennington verkar inte vilja ta fokus från sina målningar - jag kunde bara hitta ett foto på honom och då i profil utövandes sitt yrke vid stafflit. Brooke Cormier vill däremot även direkt dra uppmärksamhet till sig själv. Sophie Kahn promotar verkligen sitt namn.<br>
Sajternas uppbyggnad är lika såtillvida att verken presenteras i grid och följer mallen och header och footer. Kontrast och skala används. Måste speciellt berömma Brooke Cormiers färg symmetri mellan duken och t-shirten.<br>
<br>

Jämfört med de tre sajterna jag analyserat är byggstenarna i min sajt mycket mer färgglada. Det om man bortser från alla bilderna på konstnärernas verk vill säga! För det är ju där den stora skillnaden mellan min och deras sidor finns - i själva syftet. Målet med min sajt är själva sajten medan deras är att presentera konstverk. Och de lyckas väl får jag säga!<br>
Den inspiration jag fick var att mer använda bilder som byggelement i sajten. Det med repetition av logon genom att lägga till den i footern. Därefter inramning av logon med en skugga för att skapa djup.  
Och för det tredje symmetri genom att lägga till en 16 färgers bakgrunds bild av en speglad hund.
 

Referenser
-----------------------

https://www.canva.com/learn/design-elements-principles/

Övrigt
-----------------------

Författare: Filip Wretenby
